Dňa 15 september 2019 vystúpil v Incheba Expo Arena Bratislava legendárny spevák Alice
Cooper. Show zožala len pozitívne články v slovenských rockovych mediách a čitatelia by mohli mať pocit, že to bol bezchybný zážitok.


Click and drag to move
Ja osobne som bol na tomto koncerte a som prekvapený, že nikto nenapísal ani paragraf kritiky na organizátora podujatia Octopus Promotion (Seahorse promotion, s.r.o.), ktorý nezvládol situaciu pred vstupom do areálu.

Harmonogram podujatia mal byt nasledovný: 19:00 otvorenie dverí do areálu, 20:00 predkapela Black  Stone Cherry, 20:45 koniec vystúpenia Black Stone Cherry. 21:15 vystúpenie Alice Cooper.

Problem je ale v tom, že organizátor dal iba 6 pracovníkov (dvoch na horný vstup do haly na sedenie, štyroch na spodný vstup do haly na státie) na kontrolu tašiek pre 3300 návštevníkov. Pred areálom sa vytvorili hodinové fronty ludí ktoré pokračovali cez celé parkovisko.


Click and drag to move

Alice Cooper Bratislava 2019 - hodinové rady ľudí až na parkovisko koli zlemu manažmentu organizátora Octopus Promotion
Click and drag to move
Ja osobne som bol v "rýchlejšej rade" do haly C na státie a našej rade to trvalo cez 60 minút dostať sa do vnútra. S manželkou sme sa postavili do radu 19:20 a kým sme sa dostali na naše miesta, bolo  19:30. Predkapela Black Stone Cherry hrala už len 15 minút.


Tak si poviete: "Aký je problém, veď je to iba predkapela". V  kontext kapela Black Stone Cherry nie je nijaká garážová skupina stredoškolských detí zo záhoria, čo začali hrať na nástrojoch pred rokom. Založení v roku 2001 v Kentucky USA sa vypracovali na  jedného z najlepších stoner-rock interpretov na svete. Dostali sa s viacerými hitmy do top rebríčkov rockovych (aj pop) hitparád skladbami, ako White Trash Millionaire, Me and Mary Jane, Cheaper To Drink Alone.

Ja osobne nie som fanúšik Alice Cooper. Rád si ho vypočujem, ale nie je v top zozname mojich obľúbených interpretov. Osobne by som na jeho koncert nešiel. Avšak predkapela Black Stone Cherry 
je jedna z mojich top 10 kapiel a manželkyna druhá najobľubenejšia. Aby sme to to upresnili dali sme 59 Eur za lístok (118 Eur) preto, aby sme prisli na Black Stone Cherry nie na Alice Cooper.

Takže pre nás a ostatných fanúšikov Black Stone Cherry organizátor absolútne zničil zážitok.

Informoval som Octopus Promotion, že budem písať tento článok a požiadal som o oficiálne vyhlásenie k tomuto fiasku. Tu je ich odpoveď:

"Koncert Alice Cooper v Bratislave prilákal 3300 platiacich návštevníkov a po konzultácii s produkciou kapiel a bezpečnostnou službou sme navrhli a postavili 4 vstupné koridory do haly Incheba Expo v            Bratislave. Dva v hornej časti C 1.1 a dva v dolnej C 0.1. Plánované otvorenie brán o 19:00 sme, žiaľ, kvôli komplikáciám počas zvukovej skúšky stihli s 15-minútovým oneskorením. To spôsobilo dlhšie čakanie a   rady pri vstupe. Situáciu sme sa snažili riešiť operatívne osobným informovaním ľudí a rovnomerným vpúšťaním oboma vchodmi, ako aj posilnením personálu na vstupe. Na kontrole vstupeniek sme mali okrem SBS       priamo 5 vlastných pracovníkov, ďalších 6 usádzalo hostí, aby sa predišlo nedorozumeniam v hale. Žiaľ, čakanie bolo napriek opatreniam dlhšie ako sme predpokladali, čo nás mrzí. Dlhšie čakanie mohlo mať         následok, že všetci návštevníci nemuseli stihnúť celý koncert predkapely. V čase začiatku vystúpenia Alice Coopera už boli všetci dnu a nikto nikde nečakal. Za prípadné nepríjemnosti sa týmto úprimne            ospravedlňujeme."



Požiadal som o vyhlásenie aj Incheba Expo Arena Bratislava ale moju korešpondenciu
odignorovali.

Avšak v minulosti som bol na koncertoch v Expo Aréne a nikdy nebol problém s kapacitou, alebo s frontami pred vstupom. Takže môj osobný názor je, že tam problém nenastal.

Na druhý deň po koncerte som žiadal Octopus Promotion o 50% vrátenie peňazí. Ponúkli mi 2 x 10 Eur kredit na ďalši koncert čo som odmietol. Je to podobné ako kúpiť si lístok do kina a keď kino pred premietaním vyhorí, tak Vám ponúknu 16% z ceny lístka na iný film. Jednoducho to nie je vhodná náhrada  skôr výsmech do tváre typu: "Ano chyba je na našej strane, ale nezaújma nás, že si nedostal za čo si si zaplatil."

Pozrite, nechcem týmto článkom  kydať na Octopus Promotion. Som im vďačný, že v minulosti zorganizovali viacero koncertov mojich obľúbených menej známych kapiel, ktoré by sa na Slovensko nedostali. Posledne som bol cez nich na koncerte Parkway Drive v Bratislave a aj keď koncert nebol to čo bol v ten istý rok v Prahe, bolo super.

Som im vďačny, že komunikovali so mnou o tomto probléme a boli  uprimní. Veľa promotérov by
nezareagovalo na moje emaily a musel by som to riešiť osobne v ich kancelárii.

Celá moja pointa je, že malé koncertly im idú super. Pri Alice Cooper si na seba zobrali príliš veľké sústo, nezvládli to a teraz to nechcú adekvátne riešiť.

Takže čitatelia budte obozretní, keď niekde uvidite logo chobotnice
Octopus Promotion, malé koncerty ano, tie väčšie radšej ostante doma a
pozrite si obľúbenú kapelu zo živého záznamu.




Click and drag to move

